![Context diagram](./attachments/images/Contextdiagram%202021-12-15.png)
De context van de vernieuwde e-Suite beschrijft de omgeving van de vernieuwde e-Suite en beschouwt de vernieuwde e-Suite als een blackbox. Onderdelen van de omgeving van die blackbox zijn:
* Klanten en eindgebruikers: inwoners, ketenpartners en bedrijven (inclusief ZZP-ers) en medewerkers maken gebruik van de vernieuwde e-Suite. Functioneel beheerders richten de vernieuwde e-Suite in.
* Authenticatie: aansluiting op authenticatie-voorzieningen zoals DigiD en eHerkenning.
* Externe systemen: hiermee worden de koppelingen bedoeld met TSA’s, scanvoorzieningen, documentcreatie en andere afhandelcomponenten.
* Basisgegevens: de koppeling met API’s voor basisgegevens. De HaalCentraal services worden gebruikt voor persoonsgegevens, mogelijk later ook voor bedrijfsgegevens. PDOK services staat voor een verzameling API’s waaronder BAG en BGT.
* Werk en Inkomen: de aansluiting op Suwinet is genoemd (als voorbeeld).
* DSO: dit staat voor Digitaal Stelsel Omgevingswet; de vernieuwde e-Suite wordt aangesloten op de triggerberichten van het Omgevingsloket om vergunningaanvragen te kunnen ontvangen.
